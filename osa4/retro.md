# Retrospektiivi : ”Start, Stop, Continue, More of, Less of Wheel”

Start, Stop, Continue, More of, Less of Wheel on retrospektiivitekniikka, jonka nimestä voi jo päätellä, mistä on kyse. Tässä tekniikassa prosessi jaetaan kolmeen osaan. Ensimmäisenä piirretään ympyrä julisteeseen, jonka ympärille kaikki tekniikan nimessä mainitut asiat kirjoitetaan omiin osioihinsa. Seuraavaksi keskustellaan jokaisesta osiosta kysymällä: Mitä meidän pitäisi alkaa tehdä? Mitä emme ole vielä tehneet? Minkä tekeminen meidän pitäisi lopettaa, koska siitä ei ole hyötyä tai se on tiellä? Mikä toimii ja minkä tekemistä haluamme jatkaa? Mitä meidän pitäisi tehdä enemmän? Mitä meidän pitäisi tehdä vähemmän? Kolmannessa vaiheessa kuullaan tiimin kommentteja, jotka kirjataan ympyrään oikeisiin sektoreihin. 


Scrum master on vastuussa retrospektiivin vetämisestä. Kommentteja kirjatessa scrum masterin tulee hyödyntää hiljaisuutta ja odottaa kommentteja. Retrospektiivin kesto on 10-25 minuuttia, riippuen tiimin koosta. Suuremmilla tiimeillä osallistujat voidaan jakaa alaryhmiin, joissa jokainen ryhmä tekee oman julisteensa, jossa tarkastellaan tiettyä osa-aluetta tarkemmin. Lopuksi kaikki julisteet käydään läpi ja niihin voidaan lisätä kommentteja.

